# Zadanie 1
## Krasnoludy i trolle
Wyobrażamy sobie podziemny labirynt, złożonyz ogromnych jaskiń połączonych wąskimi korytarzami. W jednej z jaskiń krasnoludy zbudowały swoją osadę, a w każdej z pozostałych jaskiń mieszka znana krasnoludom ilość trolli. Krasnoludy chcą zaplanować swoją obronę na wypadek ataku ze strony trolli. Zamierzają w tym celu zakraść się i podłożyć ładunek wybuchowy pod jeden z korytarzy, tak aby trolle mieszkające za tym korytarzem nie miały żadnej ścieżki, którą mogłyby dotrzeć do osady krasnoludów.

Który korytarz należy wysadzić w powietrze, aby odciąć dostęp do krasnoludzkiej osady największej liczbie trolli?

# Zadanie 2
## Dostarczanie przesyłek
Bajtocja jest krainą zawierającą N miast, N-1 dwukierunkowych dróg i układ dróg tworzący graf. Mając listę K miast do których musimy dostarczyć przesyłki i mogąc wystartować i zakończyć trasę w dowolnym mieście, podaj minimalny dystans, który musimy przebyć, żeby zrealizować to zadanie.

# Zadanie 3
## Szach i goniec
Algocja leży na wielkiej pustyni i składa się z miast oraz oaz połączonych drogami. Każde miasto jest otoczone murem i ma tylko dwie bramy. Z każdej bramy prowadzi dokładnie jedna droga do jednej oazy (ale do danej oazy może dochodzić dowolnie wiele dróg; oazy mogą być połączone drogami między sobą). Prawo Algocji wymaga, że jeśli ktoś wjechał do miasta jedną bramą to musi go opuścić drugą.

Szach Algocji postanowił wysłać gońca, który w każdym mieście odczyta zakaz formułowania zadań "o szachownicy" (obraza majestatu). Szach chce, żeby goniec odwiedził każde miasto dokładnie raz (ale nie ma ograniczeń na to ile razy odwiedzi każdą z oaz). Goniec wyjeżdża ze stolicy Algocji, miasta x, i po odwiedzeniu wszystkich miast ma do niej wrócić.

Proszę zaimplementować algorytm, który stwierdza czy odpowiednia trasa gońca istnieje.

# Zadanie 4
## Domino
Mamy pewien układ klocków domino. Otrzymujemy go w postaci listy par [a, b].
Jeżeli przewrócimy klocek a, to klocek b też się przewróci. Chcemy znaleźć minimalną liczbę klocków, które trzeba przewrócić ręcznie, aby wszystkie domina były przewócone.

# Zadanie 5
## Ścieżki w DAGu
Otrzymujemy na wejściu listy krawędzi skierowany graf acykliczny (DAG - Directed Acyclic Graph) oraz parę wierzchołków s i t. Naszym zadaniem jest obliczyć, ile jest możliwych ścieżek między s i t.